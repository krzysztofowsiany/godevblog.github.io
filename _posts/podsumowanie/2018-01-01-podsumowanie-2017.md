---
title: Podsumowanie 2017
date: 2018-01-01
author: Krzysztof Owsiany
layout: post
permalink: /podsumowanie-2017/

image: /assets/images/2017/10/22289666_1445971908773940_4706789495857277480_o-1-e1508450091421.jpg
categories:
  - Bez kategorii
  - Podsumowanie
---

To moje pierwsze podsumowanie, nigdy wcześniej nie analizowałem tego, co się wydarzyło w minionym roku. Tym bardziej nie udostępniałem tych informacji publicznie. Być może warto byłoby podsumować moje wcześniejsze poczynania. Jednak nie nastąpi to teraz.
<!--break-->
Co najważniejsze wydarzyło się w tym roku? To zostałem bestialsko wyciągnięty z mojej wilgotnej ciemnej piwniczki przez **[Macieja][devstyle]** przy wsparciu mojej **Żony** (popychała mnie za tłusty tyłek).

Skutkiem tego był ciąg wydarzeń zapoczątkowany zgłoszeniem do konkursu **[Daj Się Poznać 2017][dsp]**.

## Co gdzie i kiedy wyszło?

Ten rok był bardzo spontaniczny, wiele działań było podejmowanych z marszu, pomimo tego faktu jestem zadowolony z efektów.

### Blog

Początek bloga, pierwsze problemy z Wordpresem, i coraz większa niechęć do tego rozwiązania.

Jednak udało się napisać **51** posty w 2017 roku. Nie tylko w ramach konkursu [DSP2017][dsp] ;).

Rozpocząłem cykl postów na temat **[Garbage Collector-a][gc]** oraz mojej nauce **[Domain-Driven Design][ddd]**.

W postach wykorzystałem głównie zdjęcia, jakie samodzielnie wykonałem w 2017 i wcześniejszych latach. Dzięki temu rozważniej naciskałem spust migawki aparatu:).

#### Statystyki:

* **7 147** - odsłon,
* **2 534** - użytkowników.

### Prelekcje

Rok 2017 to także mój debiut na scenie, jednak nie jako gwiazda Disko Polo:)
Po raz pierwszy miałem przyjemność/stres występować przed większą grupą ludzi. Przedstawiając tym samym swoją wiedzę bądź niewiedzę.

Można mnie było zobaczyć:

* **[Gala Finałowa Daj Się Poznać — Budowanie zaangażowania użytkowników przy wykorzystaniu Grywalizacji.][dsp-grywalizacja]** <- debiut na scenie,

* **DevStyle Speakers — GITDDOJO**, nie tylko prelekcja, ale także warsztaty dotyczące wystąpień publicznych i przygotowania prezentacji:),

* **[Before Party Programistok — TDD (smoki)][before]**,

* **[DotNetConf — Grywalizacja][dotnetconf-wystapienie]**.

### Konferencje
W tym roku uczestniczyłem w kilku konferencjach w całej Polsce:

* [4Developers Warszawa][4d],
* [Ceneo Geek Speak Wrocław][geekspeak],
* [Programistok][programistok], [moja wrażenia po konferencji][relacja],
* [Expert Summit Lublin][expertsummit],
* [Code Europe Wrocław][codeeurope],
* [DotNetConf][dotnetconf].

Były to wydarzenia, dzięki którym mogłem spotkać ciekawych ludzi. Zobaczyć interesujące prezentacje. Zdecydowanie to poszerzyło moje horyzonty:).

### Rozwój

Poszerzył się znacząco obszar mojej wiedzy, świadomości i osobowości. Spowodowane to jest moją nieustanną chęcią nauki nowych terminów, rozwiązań, technologii, etc.

Uczestniczyłem w trzech **[devWarsztatach][devWarsztaty]** mających swoje miejsce w siedzibie PGS Software Wrocław.
Wszystkie warsztaty dotyczyły budowania aplikacji z wykorzystaniem mikro serwisów. Docker + .NET CORE + VS Code + GitHub + DigitalOcean.
Prowadzone były przez: **[Piotra Gankiewicza][spetzu]**, **[Łukasza Pyrzyka][pyrzyk]** oraz **[Pawła Sawicza][sawicz]**.

Odbyłem także szkolenie z pisania **[Testów Automatycznych][szkolenie-testy]**. Zorganizowanego przez **[Macieja Aniserowicza][devstyle]** w Warszawie.

Usystematyzowałem proces czytania książek. Dzięki temu przeczytałem kilka interesujących pozycji:

* [Autobiografię Arnolda Schwarzeneggera][arnold],
* [Zawód Programista Macieja Aniserowicza][zawod],
* Zjedz tę żabę. Brian Tracy,
* Blogging for busy programmers Andrzeja Krzywdy.

Dodatkowo jestem w trakcie czytania:

* [Domain-Driven Design. Zaplanuj nad złożonym systemem informatycznym. Eric Evans][ddd-evans],
* Biegiem przez życie. Jerzy Skarżyński,
* Dochodząc do TAK. Negocjowanie bez poddawania się. Roger Fisher-William Ury, Bruce Patton.

Znacznie poszerzyłem moją wiedzę z zakresu:

* Produktywności,
* Common Query Responsibility Segregation,
* Garbage Collector,
* Clean Code,
* Docker,
* .NET CORE,
* Domain-Driven Design
* Pisania testów,
* Windows Presentation Foundation,
* Reactive Extensions,
* System kontroli wersji: GIT, Mercurial,
* Laravel,
* Event Storming,
* PHPUnit.

Nieustannie małymi kroczkami rozwijam moją zdolność w zakresie języka angielskiego. Jest to obszar, którego bardzo mi brakuje...

Ten rok to także czas zmiany pracy, po ponad 8 latach pracy w tej samej firmie postanowiłem coś zmienić. Udało mi się to po dość długim czasie. Wynikało to z faktu, iż szukałem pracy w jak największym zakresie zdalnej. Dodatkowym wymaganiem dla mnie była współpraca w charakterze B2B, a także to czy będę mógł się w niej rozwinąć:). 

### Bieganie

Ten rok częściowo zdeterminowany był przez bieganie, razem  z Żoną braliśmy udział w wielu zorganizowanych biegach na dystansach 5, 10, 13, 15, 21 km. 
Biegając w różnych typach biegów: terenowe, górskie, uliczne. Także w różnych warunkach atmosferycznych: deszcz, śnieg, lód, wiatr, palące słońce.

Łącznie licząc z treningami wyszło **331 km**. Nie jest to wynik porażający, ale zważywszy na moją ok 40km nadwagę jestem bardzo zadowolony:).

**Po raz pierwszy przebiegliśmy półmaraton, jaki odbył się Kłodzku:).** W trakcie okazał się nieco dłuższy niż typowy dystans. Wyniósł prawie 24 km, jako debiutanci nie zmieściliśmy się w wyznaczonym czasie. Niestety nie do końca z naszej winy:). Jednak całe wydarzenie odbieram pozytywnie. Zwłaszcza fakt, iż byliśmy wstanie pokonać wzniesienia, i toczyć się na trasie nieustannie ponad 3h.

### Podróże

Konferencje, na których byłem (razem z Żoną), odbywały się w wielu miejscach Polski. Dochodzą do tego wyjazdu prywatne: do rodziny na Podkarpacie, urlop + bieganie(Mazury, Morze, Góry).

Efektem tego jest sytuacja przebycia ponad 40 tys. km samochodem jako kierowca :). Objeżdżona praktycznie cała polska. 

## Co nie wyszło?

To pierwszy rok, w którym poważniej podszedłem do planowania swoich działań, zwłaszcza w drugiej jego połowie.
Mój debiut w tym obszarze skutkuje wyznaczeniem zbyt dużej ilości celów. Co przełożyło się na słaby odsetek zrealizowanych celów. 

Projekt realizowany po godzinach dla klienta z Anglii został błędnie zaplanowany, wyceniony i wyestymowany. To skutkuje wieloma problemami z jego realizacją. Z tej sytuacji jestem bardzo niezadowolony. Nauka na przyszłość...

Jest to kolejny rok, gdy niestety nie udało się zrzucić nadwagi. No cóż, walczę dalej:)

## Podsumowanie

Cóż zostało żec, jedynie podziękować. Osobom przyniającym się do tego, iż ten rok mogę zaliczyć na plus. Zdecydowanie w tym gronie powinni się znaleźć:

* **Anita Owsiana** (mojeje żonie) za wsparcie i popychanie do przodu,
* **[Maciej Aniserowicz][devstyle]** za wyciągnięcie z piwnicy ;) oraz całą działąlność jaką czyni w community,
* **[Mikołaj Jakubowski][blaze]** za współpracę i przyjaźń,
* **[Mirosław Burnejko][trzypoziomy]** oczywiście za vloga, który zawiera masę wartościowej wiedzy,
* **[Andrzej Krzywda][krzywda]** za wsparcie, SnapTalki o Event Stormingu, DDD i ogólną działalność,
* **[Sławomir Sobótka][bottega]** za przekazywanie widzy o DDD, inspirowanie.

Pozostałym osobom z którymi mam styczność poprzez pracę, społeczność, więzy rodzinne, znajomość także dziękuję, za wsparcie i życzliwość.

[blaze]: [http://devblaze.gemustudio.com/]
[krzywda]: [http://andrzejonsoftware.blogspot.com/]
[trzypoziomy]: [https://trzypoziomy.pl/]
[bottega]: [https://bottega.com.pl/]
[devstyle]: [https://devstyle.pl] 
[dsp]: [http://dajsiepoznac.pl/]
[biegusiowo]: [http://biegusiowo.pl]
[gc]: [http://godev.gemustudio.com/2017/05/14/wysypisko-smieci/]
[ddd]: [http://godev.gemustudio.com/2017/07/13/domain-driven-design-wstep]
[dsp-grywalizacja]: [https://www.youtube.com/watch?v=i3QY6uGDLLI&list=PLN2dx2pIJO6MmC_lihDpvc5jQ6LE7osSK&index=13]
[dotnetconf-wystapienie]: [https://www.youtube.com/watch?v=94JwR8Bnnuo]
[before]: [https://youtu.be/fIwqqddJjm4]
[relacja]:[http://godev.gemustudio.com/2017/10/18/w-poszukiwaniu-programistoku/]
[spetzu]: [http://piotrgankiewicz.com/]
[pyrzyk]: [https://pyrzyk.net/]
[sawicz]: [http://pawel.sawicz.eu/]
[devWarsztaty]:[http://devwarsztaty.pl/]
[szkolenie-testy]: [https://devstyle.pl/szkolenia/testowanie-automatyczne-core/]

[arnold]: [http://godev.gemustudio.com/2017/09/04/autobiografia-arnolda-schwarzeneggera/]
[zawod]: [https://zawodprogramista.pl/]
[ddd-evans]: [http://ebookpoint.pl/view/90752/domdri.htm]
[geekspeak]: [https://geekspeak.pl/]
[programistok]: [http://programistok.org/]
[4d]: [https://2017.4developers.org.pl/en/]
[expertsummit]: [http://expertsummit.pl/]
[codeeurope]: [https://www.codeeurope.pl/pl]
[dotnetconf]: [http://dotnetconf.pl/]

